утóмою косáрською
рипить глухá ворíтниця,
у надвечíр’я цáрина
росóю завагíтніла;

і прóхолодь галýзиться,
ставки лежать верцáдлами,
троя́ндною пелю́сткою
на землю сонце падає;

вмостúвся сонний óболок
на чéпчик Богорóдицький,
дощами і корóвою
солодка пахне прóзелень;

і позіхає вúярок,
туман кошлáтий здóбрився,
а клен в сорóчці вúпраній
збирається на дóсвітки;

і вікна насупóнились
жалóбою вільхóвою,
мені у душу соняшник
занурив жовту голову…

військо-
во-політичний
